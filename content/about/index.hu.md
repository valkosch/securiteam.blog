+++
title = '::Jómagam::'
date = 2024-06-16T13:45:51+02:00
draft = true
+++

Kurcz Valentin vagyok, 19 éves, magyar, szénalapú mérnökinformatikus hallgató a Budapesti Műszaki Egyetemen (BME), és örülök hogy itt talállak. Szeretek szerelgetni, alkotni, kirándulni a természetben, pizzát sütni, szeretem a westend filmeket, a szeletelt kenyeret és a fogkefém lila. Szerény oldalamon keresztül blog és portfólió formájában, szeretném bemutatni magamat, munkáimat, gondolataimat, melyekről véleményt is fogalmazhatsz akár anoním módon. Ebben a szekcióban a tanulmányaimról, készségeimről és motivációmról olvashatsz.

# Tanulmányaim 

**2023 -  ~ BME VIK**     
 > Jelenleg a BME Villamosmérnöki és Informatikai Karán végzem tanulmányaimat, ahol mélyebben elmerülhetek az informatika szakmájában. Itt a mérnöki gondolkodásmód, az informatikát megalapozó számításelmélet és algoritmuselmélet mellett megismerkedem a szükséges hardveres ismeretekkel. Ezt azért tartom fontosnak kiemelni, mivel egyre gyakoribb az a trend, már a programozók körében is, hogy a számítógépet, az elsőrendű eszközünket, fekete doboznak tekintjük, és megértését mellőzzük. Ez ahhoz vezet, hogy olyan programokat írunk amelyek suboptimálisan használják ki a hardvert, és sokszor pazarlóan használják a memóriát vagy éppenséggel a CPU ciklusokat. Egy jó mester ott kezdődik, hogy ismeri az eszközét, egy jobb mester ott, ahol már az eszközét saját kivánsága szerint formázza. Persze azzal, hogy nem foglalkozunk a számítógépnél a miértekkel csak a hogyanokkal, sok időt megspórolunk, ami végül gyorsabb fejlesztést és nagyobb mennyiségű kódot eredményez, de tényleg a mennyiséget a minőség felé helyezzük? Ilyen hozzáállással, a ma programozója a holnap legacy kódját készíti, ami nem fentartható. Lényeg hogy mérnökinformatikusként nem csak az a cél, hogy programozni megtanuljak. Ha csak az lenne, az olyan lenne mintha egy kémikust megkérnénk, hogy süssön egy tortát. Informatikán belül leginkább az IT Biztonság és a hálózatok érdekelnek, de az alacsony szintű programozás is vonz, olykor kreatív projektek esetében a magasabb szintű is. Az IMSC program keretei között tanulok, ami a sima BSc képzés mellett a kihívásokra vágyó embereknek ajánlott, hiszen legalább 4-es átlag az IMSC-nek egyik feltétele, ami őszíntén szólva igényel egy kis szorgalmat és egy kis szürkeállományt, de cserébe megismertem nálam sokkal okosabb emberekkel, akiktől sok mindent tanulhatok. Tervezett befejzés éve: 2026.

 > Külön szekciót érdemel a Kollégiumi Számítástechnikai Kör (KSZK), aminek tagjaként, egy 1000 fős kollégium hálózatát tartjuk fent, és üzemeltetünk olyan szolgáltatásokat, amelyek nagyban megkönnyítik a kollégák és kolleginák életét. Itt eltöltött időm alatt rendkívül sokat tudtam tanulni a ma használt legújabb technológiák gyakorlati alkalmazásáról, és tapasztalatot tudtam szerezni ezáltal is. Főképp a SecuriTeam-ben dolgozom, ahol pentestinget, CTF feladatokat és még sok más dolgot csinálunk.

**Itt eddigi eredményeim**

* Tanulmányi kiemelt 1. és 2. félévben is, ösztöndíjas
* És sok más projektem amit a [~/projektek](/hu/projects) fülön találhatsz

**2019 - 2023 Leövey Klára Gimnázium**
 > Még mindig boldogan gondolok vissza az itt eltöltött éveimre, mivel a sok boldog emlék és történet mellett meghatározó szerepet játszott a személyiségem, és az ambicióm kialakulásában. Informatika tagozatra jártam, ami egy gimnáziumi környezetben annyit jelent, hogy az emelt színtű informatika érettségire készítenek fel. Végül csak matematikából volt szükséges emelten érettségiznem, de az informatika és a számítástechnika iránti érdeklődésem már itt elkezdte térnyerését bennem. Tanáraimnak ezúton is köszönöm munkájukat, és hogy a magyar közoktás viszonytagsága mellett is segítettek a fejlődésemben. A sikereim legalább annyira az ő érdemük mint az enyém.

**Itt elért kiemelendő eredményeim:**

* OPL gunnercook ügyvédi iroda ösztöndíjasa
* Leövey-díj

# Készségek

* haladó ismeretek Linux környezetről (Arch Linuxot használok napi szinten)
* tapasztalt C/C++, Java nyelvekben, illetve belépő szintű ismeret Go és Python nyelvvel
* web fejlesztés React, Next.js és Hugo keretrendszerrel (ez a weboldal is Hugoval készült)
* átfogó ismeretek az IT biztonság, SOC Security Analyst, penetration testing
* DevOps tapasztalatok Git használattal
* anyanyelvű magyar, angol C1, spanyol A2, és egy kis német nyelvtudás

# Motivációm

Miért van szükség egy n-edik blogra vagy miért is csinálom ezt?

Főcélom ezzel az oldallal, az saját magam dokumentációja, hogy egy helyen legyenek a munkáim, tapasztalataim, és ha esetleg a jövőben egy munkáltató megkérdezi mit csináltam az elmúlt X évben, legyen mit felmutatnom. Ugyanakkor szeretek gondolatokat ébreszteni, és párbeszédet indítani, ezért fogok főleg műszaki témákban cikkeket írni. Úgy látom a ["Dead Internet theory"](https://en.wikipedia.org/wiki/Dead_Internet_theory) kezd egyre valósággá válni, miszerint a legtöbb tartalom az interneten már bot generált, és az emberi értékek pedig kikoptak. Az utolsó szög a koporsón talán a mostani AI láz. Ezért is találom fontosnak, hogy alkossak, mivel talán vissza lehet hozni a régi internetet, ahol még a reklámmentes, ingyenes, információ terjedés volt a fő cél. Ahogy már említettem kommentelni is lehet bármelyik poszt alatt, ha esetle kritikát fogalmaznál, vagy esetleg valamivel kapcsolatban segítéget kérnél, és ne feledd soha nicsen túl hülye kérdés. Ezzel is szeretném elősegíteni a tudás átadást, mindkét irányba. Vitát is lehet bármikor indítani, ha valamivel nem értetesz egyet és ezt kultúrális formába tudod önteni, azzal nekem is segítesz átértékelni a problémát, vagy egy új perspektívát adni egy nem annyira triviális kérdésre. Merem állítani, hogy talán egyes témákban még oktató anyagot is tudok csinálni, amik talán segíthetnek másoknak. Továbbá, mint ahogy lehet látni is, az oldal elérhető angol és spanyol nyelven is, melyre fordítást saját kezüleg én csinálom. 



